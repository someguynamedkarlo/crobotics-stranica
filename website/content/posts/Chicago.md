---
title: "Chicago 2025"
date: 2025-04-20T11:10:36+08:00
draft: false
language: hr
featured_image: ../assets/images/featured/chicago1.jpeg
summary: Ovog ožujka zaputili smo se u daleki i hladni Chicago u potrazi za novim iskustvima, ali i uspjesima.
author: Crobotics
authorimage: ../assets/images/global/crobotics_logo.png
---

<!--categories: blog-->

# Put u Chicago

Naš robotičarski tim i ove je godine nastupio na jednom od prestižnih međunarodnih natjecanja. Ovog ožujka zaputili smo se u daleki i hladni Chicago u potrazi za novim iskustvima, ali i uspjesima. 

Za samo natjecanje, pripremali smo se nekoliko mjeseci, a u pustolovinu smo se upustili  21. Ožujka. 
### Pogled Chicaga
![Chicago](/images/chicago3.jpeg)

Samo putovanje bilo je dugo i umarajuće. Putovali smo gotovo 20 sati, a avionska hrana služila nam je kao jedini izvor energije. Pri dolasku u Chicago osjetili smo snažan umor te su neki članovi tima odlučili malo prileći kako bi napunili svoje baterije za što bolji doživljaj grada, no to i nije bila najmudrija odluka jer su se sljedećeg dana ustali već u 3 ujutro. Ostatak ekipe koji nije dopustio da ih umor savlada bili su u nešto boljem stanju.
### Hrana u avionu
![Flight](/images/let.jpeg)
<br>

Sljedeći dan bio je namijenjen za upoznavanje grada. Prvi izlazak iz podzemnog metroa na svih nas ostavio je dojam koji ćemo dugo pamtiti. Visoki neboderi koji nas okružuju, različiti ljudi, američki naglasak i u potpunosti druga kultura.  Grad je bio prekrasan te smo ga dublje istražili. Prošetali smo poznatim ulicama, ušli u mnoge dućane, a na posljetku došli i do poznate skulpture “The Bean”. Uslikali smo nekoliko fotografija i krenuli dalje. 
### The Bean
![Chicago bean](/images/chicago2.jpeg)


Trećeg dana ustali smo se ranije te se ponovno prošetali Vjetrovitim gradom. Poslijepodne je bilo zaduženo za kupnju u američkom outletu. Začudili smo se cijenama koje su bile znatno jeftinije od onih u Hrvatskoj. Kupili smo mnogo stvari te potrošili znatnu količinu američkih dolara. Nekoliko članova tima zaputilo se u lokalnu srednju školu koja nas je primila i omogućila nam prostor za sastavljanje robota koji je radi transporta bio rastavljen. 
### Robot
![Robot](/images/chicago4.jpeg)


Četvrtog dana započeo je adrenalin. Prvi dan priprema za samo natjecanje. Toga dana uspjeli smo samo sastaviti robota, no  nismo uspjeli otići na teren. Naš robot još nije bio u dobrom stanju te nismo otišli na practice matcheve. Na kraju dana prošli smo inspekciju što je bio ključan trenutak kako bi mogli sudjelovati na natjecanju.  Ove godine inspekcija je prošla u najboljem redu i bili smo spremni za akciju. Idući dan bio je početak natjecanja što znači i prvi match. Nažalost u prvom matchu naš robot se raspao, ali naš brzi i spretni tim uspio ga je popraviti u pitu te smo se vratili u borbu. Nakon prvog matcha nastavili su i sljedeći. U nekoliko nismo sudjelovali zbog tehničkih poteškoća, no u trećem matchu uspjeli smo ostvariti i prvu pobjedu. 

Pobjeda ne bi bila ostvarila da nam drugi timovi nisu uskočili u pomoć s materijalom i alatom koji nam je koristio za popravak robota. Dali su nam podršku kad nam je najviše trebala i time pokazali kako je zajedništvo važno i u robotici.
### Fotografija s drugim timom
![Robot](/images/chicago6.jpg)

Treći dan natjecanja na rasporedu su bila još tri matcha, a onda je došao red na biranje za playoffe. U playoff-u, prvih osam ekipa po bodovima bira timove od tri člana koji se zatim bore, a gubitnici ispadaju. Pobjednički tim odlazi na svjetsko natjecanje u Houston. Nažalost, naš Crobotics Team nije bio jedan od izabranih, ali to nas nije obeshrabrilo. 

Nakon posljednjeg dana natjecanja imali smo još dva dana do leta. Posjetili smo veliki znanstveni muzej, jeli u poznatim američkim fast food lancima i šetali gradom. Vlakom smo otišli i u Milwakuee city koji se nalazi u drugoj saveznoj državi. Tamo smo posjetili muzej Harley Davidson motora koji nam se jako svidio, kao i druge ne manje bitne znamenitosti.  

U Chicagu je bilo izrazito hladno te smo svakoga dana bili u zimskim jaknama. Grijali smo se i zabavljali u hotelskom bazenu koji nam je bio gotovo svakodnevna večernja destinacija.  

Naš poslijednji dan u Chicagu proveli smo na velikom kampusu s puno različitih studija te smo u popodnevnim satima otišli u zračnu luku i ukrcali se nazad na avion za Hrvatsku. Stigli smo nakon 20 sati putovanja umorni, neki možda malo i razočarani, ali prepuni novih prijateljstava i iskustava. 